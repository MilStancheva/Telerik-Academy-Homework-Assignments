#Strategy Design Pattern#

##Мотивация
Съществуват общи ситуации, в които класовете се различават по своето поведение. За тези случаи е добра идея да отделим алгоритмите в отделни класове, с цел да можем да избираме определено поведение рънтайм. 

##Цел
Определя семейство от алгоритми, енкапсулира всяко едно и ги прави взаимно заменяеми. Strategy design pattern позволява на клиента да използва класовте самостоятелно. Позволява поведението на алгоритмите да се избира рънтайм.

##Имплементация 
 - Strategy/ стратегия - определя интерфейс, който е общ за всички поддържани алгоритми. Контекстът използва този интерфейс, за да извика алгоритъма, определен от конкретната стратегия. 

 - ConcreteStrategy/ конкретна стратегия - всеки от тези конкретни класове имплементира алгоритъм.

 - Context/ контекст - съдържа референция към обектът strategy. Може и да определя интерфейс. 
Контекст обектите съдържат референция към конкретните обекти(ConcreteStrategy), които ще използват. 
Контекстът не се интересува от имплементацията на стратегията. Ако е необходимо допълнитени обекти се определят, за да подават данни от контекста към стратегията. 

Контекстът получава запитвания от клиента и ги делегира към обекта strategy. Обикновено ConcreteStartegy е създаден от клиента и се подава на контекста. От този момента клиентите комуникират само с контекста. 

##Приложение и примери 
Пример: приложение за роботи. 
Да си представим приложение, което се използва за симулиране и изучаване на роботи. Като начало се създава семпло приложение, за да симулира арена, на която роботите ще комуникират. Разполагаме със следните класове: 

- IBehaviour (Strategy/ стратегията) - интерфейс, който определя поведението на робота. 

- Conctete Strategies/ конкретни стратегии: AggressiveBehaviour, DefensiveBehaviour, NormalBehaviour; всеки един от тях определя специфично поведение. За да открием поведението на класа, е необходима информация, която се подава от сензорите на робота, като позиция, близки препятствия и др.

- Robot/ робот - Роботът е класът контекст. Той съхранява или взима контекст информация, като позизия, близки обекти и подава необходимата информация към класа Strategy.

В main метода на приложението се създават няколко робота с няколко различни поведения. Всяки робот има различно поведение: 'Big Robot' е  агресивен и напада всеки срещнат робот; 'George v.2.1' е много уплашен и бяга в обратната посока ако срещне друг робот; 'R2' е много спокоен и игнорира останалите роботи. В определен момент поведението на роботите се променя. 

##Специфики 
Подаване на данни към/ от обектът Strategy

Обикновено, всяка стратегия се нуждае от информация от контекста, както и да подава информация на контекста. Това може да се постигне по два начина: 
- създавайки някои допълнителни класове, за да енкапсулират специфична информация. 
- подавайки самия обект контекст на обектите strategy. 
Обектът Strategy сетва информацията директно в контекста. 
Когато се подава информация е необходимо да се анализира всеки един метод. 
Например, ако някои класове са създадени, за да енкапсулират допълнителна информация, специално внимание трябва да се обърне на това какви полета са включени в класовете. 
От друга страна, ако обектът контекст се подава на стратегията, то тогава имаме tighter coupling между стратегията и контекста. 

- определя фамилии от свързани алгоритми - Стратегията може да се определи като йерархия от класове, предлагащи възможността да разширят и индивидуализират съществуващите алгоритми на приложението. 
- енкапсулира всеки алгоритъм
- прави алгоритмите взаимосменяеми във фамилията

Кодът е по-лесен за подръжка и модифициране. 


#####Източници: 
 * http://www.oodesign.com/strategy-pattern.html
 * http://www.codeproject.com/Articles/1069040/Strategy-Pattern-Csharp